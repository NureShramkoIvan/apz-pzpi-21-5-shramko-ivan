VISION & SCOPE

1 БІЗНЕС ВИМОГИ
1.1 Передумови

В останні декілька років безпілотні літальні апарати активно використовуються у багатьох сферах: військова, аграрна, охорона та нагляд за територією, відеоспостереження, зйомка репортажів для медіа. В той же час як дрони все активніше входять в звичайне життя та бізнес, кількість модифікації дронів та їх налаштувань зростає, часто навчання на пілота якогось дрона є власною ініціативою людини. Проблема користувачів - відсутність системи для управлінням проведення навчань та змагань, відслідковування результатів навчання та підготовки пілотів для дронів.
Мета та ідея - створити систему, що автоматизує процес проведення практичних навчань в польових умовах, робить їх більш ефективними, стимулює до популяризації використання дронів у різних сферах життя за рахунок систематизованої та ефективної підготовки.

1.2 Бізнес-можливості

Для аналізу перспектив в даній предметній області можна розглянути приклади компаній та їх продуктів, мета та задачі яких перетинається з метою та завданнями майбутньої програмної системи.
Школи та організації, що займаються підготовкою пілотів цивільних дронів: DartDrones, University of Delaware Ground School. Ці організації займаються підготовкою дронів з націленням на продження американською сертифікації для пілотів, структура навчання передбачає теоретичні і практичні заняття з використанням “воріт”, проте системи для автоматичного відслідковування маршруту та проходження воріт дроном не мають. Американський ринок представлений великою кількістю схожих компаній, проте їм всім притаманна дана проблема.
На українському ринку прикладами схожих організацій є академія Dronarium та UA DRONE SCHOOL. Вони як і більшість схожих компаній орієнтується на військове застосування дронів. Основним недоліком є те що більшість таких організацій були засновані після початку війни, тому ще не мають налагоджених процесів навчання та мають потребу в автоматизованій системі, також однією з перспектив є інтеграція такої системи зі ЗСУ та збройними силами інших країн для покращення процесів рекрутингу пілотів дронів, оскільки система може надавати зручний інтерфейс для порівняння статистики окремих пілотів або організації, що займаються навчанням пілотів. 
Також перспективним є аграрний сектор як в Україні так і в світі, де поступово впроваджується використання дронів, тому маючи систему, що надає можливість гнучко налаштовувати програму програму навчання, можна було б задовольнити потребу в навчанні пілотів дронів для специфічних завдань.


2 КОНЦЕПЦІЯ РІШЕННЯ
2.1 Окреслення концепції

Концепція програмної системи “Програмна система для автоматизації проведення тренувань та змагань з керування дронами” відповідає на потреби користувачів у середовищі для навчання пілотів, що надає можливість швидко та ефективно проводити навчання, відслідковувати прогрес проходження навчання, зменшити залучення людини у простих задачах при проведенні тренувань, при цьому підвищити точність оцінки навичок учнів та гнучкому налаштуванні тренувального маршруту.
Впровадження організаціями, що займаються підготовкою пілотів дронів даної програмної системи, допомогло б їм розширити можливості для проведення навчань, гнучко налаштовувати програму конкретної тренувальної сесії та курсу, більш чітко та конкретно окреслювати та демонструвати практичні навички, які учасники курсів опанують в результаті його проходження, відповідно покращити взаємодію з їх клієнтами та збір зворотного зв'язку. Також автоматичне відслідковування проходження тренувального маршруту, допомогло б зменшити кількість інструкторів, змінити їх фокус з безпосередньо підготовки інфраструктури для проведення навчання та відслідковування правильності проходження тренувального маршруту на коментування результатів, розбору помилок учасників, що зробило б навчання ефективнішим, час навчання меншим, зменшити видатки на персонал та відповідно ціну за курс або тренування, що виливається у те що курси стають доступними для більшої кількості людей та сфера активно розвивається через менший поріг входу.

2.2 Головна функціональність

MF-1: Налаштування маршруту за допомогою графічного інтерфейсу, встановлення порядку проходження точок маршруту, перегляд та зміна створеного маршруту.
MF-2: Автоматичне відслідковування проходження певної точки маршруту дроном за допомогою датчиків.
MF-3: Відслідковування проходження маршруту певним учасником у реальному часі з відображенням пройдених/непройдених точок маршруту.
MF-4: Збір та обробка даних про проходження маршрутів учасником змагання/тренування або групи учасників, формування статистики.
MF-5: Реєстрація вільного учасника на різні змагання, відкриті тренування, перегляд маршруту заздалегідь, перегляд власної статистики.

3 РАМКИ ТА ОБМЕЖЕННЯ ПРОЕКТУ
3.1 Рамки первинного випуску

В рамках первинного випуску, продукт буде включати реалізацію основної функціональності: створення та налаштування  маршруту за допомогою програмної системи, автоматичну конфігурацію датчиків відповідно до заданого маршруту, відслідковування датчиками проходження маршруту, зберігання інформації про проходження маршруту, відображення даних та їх обробка, також управління користувачами, організаціями та персоналом.
Розподіл функціональностей відповідно до частини системи:
Веб-застосунок: управління користувачами, організаціями, запрошення нових користувачів та персоналу в систему, видалення, оновлення даних про користувачів, управління тренувальними групами, додавання та зміна інформації про тренувальні сесії, побудова маршруту, управління маршрутами, їх оновлення та перегляд, адміністрування системи, забезпечення локалізації англійською та українськими мовами.
Мобільний застосунок: перегляд інформації про поточну тренувальну сесію і маршрут її учасниками, завантаження конфігурації датчиків для поточного маршруту інструктором, відслідковування інструктором проходження маршруту конкретним учасником в реальному часі, забезпечення локалізації англійською та українськими мовами.
Серверна частина системи: обмін даними з датчиками та клієнтами, зберігання, захист та опрацювання даних, формування статистики по тренувальній сесії на основі результатів з датчиків, забезпечення управління та адміністрування системою, створення резервних копій баз даних.
Частина IoT пристроїв: відслідковування проходження заданої точки маршруту, надсилання даних про успішне або неуспішне проходження даної точки.

3.2 Рамки наступних випусків

До наступних випусків системи належить наступна функціональність:
Розширення переліку пристроїв, що використовуються для формування маршруту, включаючи специфічні для певних галузей.
Формування звітів по тренуванням.
Створення рейтингової системи для учасників курсів.
Розширення налаштувань маршруту та створення маршрутів з проходженням на швидкість. 

4 БІЗНЕС-КОНТЕКСТ
4.3 Робоче середовище

Проект буде функціонувати в різних робочих середовищах, включаючи мобільні пристрої, серверні системи, браузер.
Серверна частина представлена застосунком на .NET з використанням технології ASP.NET Core, EF Core, для зберігання даних використовується SQL SERVER. Сервери будуть функціонувати на операційній системі Windows. Система буде функціонувати в хмарному сервісі Azure. Платформа та інфраструктура надається та керується провайдером хмарних послуг.
Для реалізації веб-інтерфейсу будуть використані технології Angular, HTML, CSS, TypeScript
Мобільні пристрої: клієнтський додаток буде підтримувати операційні системи Android, для розробки використана технологія MAUI від Microsoft.
Датчики розроблятимуться з використання платформи Arduino та Azure IoT Hub.
Мережеві протоколи: взаємодія між клієнтами, серверами та датчиками відбуватиметься через мережеві протоколи, такі як HTTP та HTTPS для забезпечення безпеки передачі даних.
Захист даних: для забезпечення безпеки та цілісності даних будуть використовуватися шифрування та механізми аутентифікації. В системі передбачено використання сертифікатів та управління сертифікатами.
Локалізація: додаток повинен підтримувати локалізації для англійської та української.




